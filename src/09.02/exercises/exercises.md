# React Gyakorlatok (Form)

### 1. Feladat:

Kontrollált input: Készíts egy űrlapot egyetlen input mezővel és egy submit gombbal. Kösd össze az input értéket az állapotváltozóval. Jelenítsd meg az aktuális értéket egy `p` elemben alatta.

### 2. Feladat:

Kontrollált űrlap több input mezővel: Hozz létre egy kontrollált űrlapot több input mezővel (pl. név, e-mail, jelszó). Tárold mindegyik input értéket külön állapotváltozóval, és jelenítsd meg őket egy `div`-ben.

### 3. Feladat:

Szövegdoboz: Bővítsd ki az előző űrlapot egy szövegdobozzal. A szövegdoboz is legyen kontrollált és jelenjen meg a tartalma a többi input mező érteke mellett a `div`-ben.

### 4. Feladat:

Legördülő lista: Adj hozzá egy legördülő listát az űrlaphoz (pl. ország kiválasztásához). Kösd össze a kiválasztott értéket egy állapotváltozóval és szintén jelenítsd meg a többi érték mellett.

### 5. Feladat:

Jelölőnégyzetek és rádiógombok: Adj hozzá jelölőnégyzeteket és rádiógombokat is az űrlaphoz. Kezeld az állapotukat és szintén jelenítsd meg az értékükelt a többi érték mellett.

### 6. Feladat:

Űrlap validáció: Implementálj alapvető validációt (pl. a name `input` mező értéke legyen legalább 3 karakter hosszú, amennyiben ez nem teljesül, jelenjen meg egy hibaüzenet az input mező alatt és az input mező kerete változzon piros színűre, amint a felhasználó elhagyta az adott input mezőt).

### 7. Feladat:

Feltételes megjelenítés: Valósíts meg feltételes megjelenítést az űrlap elemekre a felhasználó választása alapján (pl. ha ország kiválasztásánál USA-t jelölt a felhasználó, akkor jelenjen meg egy új input mező az állam megadásához).

### 8. Feladat:

Submit: Hozz létre egy handleSubmit függvényt, amely kiírja az űrlapadatokat a konzolon, amikor az űrlap elküldésre kerül.

### 9. Feladat:

Reset gomb: Adj hozzá egy reset gombot az űrlaphoz, amely törli az összes bemeneti mezőt egy kattintással.

### 10. Feladat:

Stílus: Alkalmazz CSS-t (vagy opcionálisan Bootsrap-et vagy Tailwind CSS-t) az űrlap stílusozásához és vizuális visszajelzéshez a bemeneti állapotokról (pl. fókusz, validációs hibaüzenetek).
